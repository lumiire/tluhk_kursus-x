## Omatehtud veebilehe alusel WordPressi teema täiendamine

Loo omatehtud veebilehe baasil WordPressi teema, mis sisaldab vähemalt esilehte, kus on näha 'postituste' nimekiri ja detailvaadet, kus on näha 'postituse' sisu koos detailidega.

Põhimõte peaks olema sarnane näidislehele: https://mrtrvl.x10.mx/wp/ kus esimesel lehel on näha nimekiri õppeainetest (postitused) koos pealkirja, osaga sisust ja aine mahust EAP-des. Detailvaates on näha detailvaade mis sisaldab pealkirja (postituse pealkiri), sisu (postituse sisu) ja aine maht, õppejõud, aine kood (lisaväljad) ja kategooria (postituse kategooria).

Lisaks peaksid lehed koosnema vähemalt kolmest eraldi mallist (päis, jalus ja lehekülg).

Ülesande vastuseks postita siia pdf-formaadis dokument, mis sisaldab Sinu tegevuste kirjeldust, probleemide ja nende lahenduste kirjeldust (ja viidet, kui leidsid lahenduse kusagilt internetist) ja viidet repositooriumile koodihalduskeskkonnas.
